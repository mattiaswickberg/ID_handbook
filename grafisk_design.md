# Grafisk Design
En del av gränssnittsdesign handlar om den grafiska designen. Genom den grafiska designen försöker vi dels ge en estetiskt tilltalande användarupplevelse, men också kommunicera känslor och värderingar. 

## Grafik
När vi pratar grafik är det värt att vara medveten om att det finns två olika huvusakliga typer av grafik som vi arbetar med i digitala medier, nämligen rastergrafik och vektorgrafik. 

### Rastergrafik
Denna typ av grafik består av ett antal pixlari ett rutnät (ett s.k. raster). En bild är ett antal pixlar bred, och ett antal pixlar hög. Varje pixel i en bild har en position och en färg, och på så sätt bygger man upp komplexa bilder. Rastergrafik är den vanligaste typen av grafik, och är viktig framför allt när det kommer till fotografier. En digitalkamera kan med god precision tolka världen omkring oss och spara ner den i rasterformat. 

Exempel på filformat: jpeg, png, gif, bmp, tiff, psd 

Programvaror för att arbeta med rastergrafik finns i mängder, men några som är bra att känna till är Adobe Photoshop, GIMP och Paint. 

### Vektorgrafik
Vektorgrafik sparas i stället som namnet antyder i matematiska termer i stället för pixlar. En bild i vektorgrafik sparas således som ett antal punkter som förbinds av linjer och kurvor som skapar figurer. Kurvorna och figurerna kan också ha färger. Fördelen med denna teknik är att bilden inte i sig kan förlorar i skärpa oavsett hur mycket den skalas upp. Vektorgrafik fungerar dock inte för vilken typ av bild som helst, då komplexa bilder blir ohanterliga att tolka i matematiska uttryck. Det är däremot ett utmärkt sätt att hantera enklare grafik som exempelvis logotyper, eller det mesta grundläggande grafiska material som inte är komplext nog att behöva vara i rasterformat. 

Exempel på filformat: SVG (scalable vector graphics - detta är standardformat for vektorgrafik), eps, pdf, ai (notera att dessa inte måste vara vektorgrafik, men kan vara det)

Programvaror för att arbeta med vektorgrafik: Adobe Illustrator, Inkscape

## Färglära

När vi skapar färg så finns det två huvudskliga metoder för att kominera det vi kallar för primärfärger till de många olika nyanser som vi vill ha. Dessa två förkortas RGB och CMYK, men kan också benämnas som den additiva modellen och den subtraktiva modellen. 

### Additiv färgmodell
I den additiva färgmodellen utgår ifrån avsaknaden av ljus, dvs svart, och tillför olika mängder av färger. Den vanligaste modellen är att man använder röd, grön och blå som primärfärger (RGB), då man utifrån dessa kan skapa en stor del av de färger som det mänskliga ögat kan uppfatta. Om de tre blandas med perfekt likhet så får man vitt eller grått beronde på ljusstyrka. Om vi blandar grön och röd i lika delar så får vi färgen gul, som är komplementfärg till färgen blå. På samma sätt kan vi få komplementfärgerna till röd och grön, som är cyan och magenta. 

Den additiva modellen är den som används i skärmar, där utgångläget är svart. Värt att veta är dock att då olika tillverkare använder olika teknik, material och tillverkning, så kan samma RGB-värde se olika ut på olika skärmar.

### Subtraktiv färgmodell
I den subtraktiva färgmodellen utgår man i stället från att det finns en ljuskälla i form av exempelvis solsken eller lampor, och det vanligaste är då att man jobbar utifrån vitt som utgångsläge - till exempel vitt papper. Den vanligaste modellen för detta att man använder cyan, magenta och gul som primärfärger, samt svart för att kunna skapa mörkare nyanser av färger. Svart kallas också för nyckelfärg, vilket då ger oss förkortningen CMYK. Genom att använda dessa färger minskar vi mängden ljus av vissa frekvenser som skulle ha reflekterats från det vita pappret (vitt minus blått är gult) - därav benämningen subtraktiv. Blandas de tre färgerna i lika delar så får vi svart - eller snarare mörkt grå. 

### Färghjulet

Estetiskt tilltalande färgkombinationer


### Färgers psykologi

