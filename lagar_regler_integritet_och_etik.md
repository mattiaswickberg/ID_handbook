# Lagar¨, regler, integritet och etik

## Lagstiftning

Det finns ett antal lagar som är av intresse när man jobbar inom interaktionsdesig och utveckling. Exakt vilka som man behöver ha kunskap om och ta hänsyn kan bero mycket på vilken typ av produkt det är som designas. De lagar som tas upp i den här boken är följande:

* Upphovsrätten
* Dataskyddsförordningen, GDPR
* Lagen om ansvar för elektroniska anslagstavlor
* Datalagringsdirektivet
* Marknadsföringslagen

## Upphovsrätten

### Bernkonventionen

Upphovsrätten är en av de mest grundläggande rättigheterna som vi måste vara ständigt medvetna om inte bara i design, utan i vårt vardagliga arbete. Upphovsrätten har sin grund i Bernkonventionen, som arbetades fram 1886 och som Sverige skrev under 1904. Bernkonventionen drevs fram av bland andra Victor Hugo \(Bern Convention Overview, n.d.\) som ett sätt att skydda författare och andra konstnärer från att deras verk blev kopierade och tryckta i andra länder utan ersättning till originalförfattaren. Idag har 177 länder i världen skrivit under Bernkonventionen \(Berne Convention, 2019\), och de länder som ej undertecknat har i nästan alla fall liknande lagstiftning. Bernkonventionen sätter ett antal miniminivåer för upphivsröättslagstiftning, där varje land sedan är fria att sätta högre nivåer. Miniminivån för de flesta typer av verk är 50 år efter upphovspersonens död, med undantag för exempelvis fotografi där minimigränsen är 25 år \(Summary of the Berne Convention, n.d\).

### Olika delar
Upphovsrätten har två olika delar: Den ekonomiska delen, som kan förhandlas eller ges bort exempelvis till ett förlag eller företag, och den ideella rätten, som bland annat ger rätten att omnämnas som upphovsperson. Den senare kan endast förhandlas bort i vissa delar av världen, till exempel USA. 

### Verkshöjd
För att ett verk ska skyddas av upphovsrätten måste den anses uppnå verkshöjd. Enligt Patent- och registreringsverket så innebär detta att verk "är tillräckligt unika, självständiga och personligt präglade" (PRV, n.d.). Tanken är att verket ska vara så pass unikt att två personer oberoende av varandra inte rimligtvis skulle kunna skapa samma verk. Således kan ett enkelt fotografi av ett träd, eller en alltför kort text, inte anses uppnå verkshöjd, utan det krävs ett visst mått av komplexitet. 

### I Sverige
I Sverige, liksom i större delen av världen, är upphovsrätten som grund 70 år efter upphovspersonens död. Om det finns mer än en upphovsperson så gäller upphovsrätten 70 år efter den som dör sist. Om verket är publicerat anonymt så gäller 70 år efter verket blev publikt i stället. 

### Inskränkningar i upphovsrätten
Det finns även citaträtt, som gör att personer får citera ur upphovsrättsskyddad material, så länge upphovspersonen anges. Längden på citatet regleras inte direkt i lagen, utan detta ska ske "i överensstämmelse med god sed" (Lag 1960:729, 22 §)

Vad gäller bilder och konstverk så finns ingen allmänn citaträtt, dock får bilder användas "i anslutning till en kritisk eller vetenskaplig framställning" (ibid.), det vill säga att an får återge en bild om den recenseras i en tidning, eller är förmål för en vetenskaplig studie - men inte för en presentation i skolan. Det finns också undantag från ovanstpende för digital form, vilket betyder att jag kan återge en bild i en tryckt tidning, men inte i en digital. 

### Intenationellt
I och med Bernkonventionen så gäller upphovsrätten även utanför landets gränser - men i och med att upphovsrätten ser lite olika ut i olika länder kan det vara svårt att orientera sig. I regel är det så att ursrungslandets lag gäller, så länge den inte underskrider det som står i Bernkonventionen. Exempelvis så gäller regeln om 70 år för ett svenskt verk även i ett land där upphovsrätten är 90 år. 


## Dataskyddsförordningen, GDPR
Syftet med dataskyddsförordningen är att skydda individen och värna om individens personliga integritet genom att skapa regler för behandling av personuppgifter. 

Förordningen gör gällande att insamling av personuppgifter endast får ske om det finns ett syfte med det som är uttryckt för användaren, och att uppgifterna inte får användas för någonting annat än detta syfte. Insamlingen för inte vara för omfattande i relation till syftet, måste behandlas säkert och får inte sparas för länge. 

Det finns en rad godkända anledningar till att samla in personuppgifter - till exempel genom samtycke, för avtal eller myndighetsutövning. Om uppgifterna sparas på grundval av samtycke från användare, så har användaren rätt att dra tillbaka det samtycket nör som helst. 

En person har rätt att få veta vilka uppgifter som finns registrerade hos en organisation. 

Läs mer på Datainspektionens hemsida: https://www.datainspektionen.se/lagar--regler/dataskyddsforordningen/dataskyddsforordningen---fulltext/

## Lagen om ansvar för elektroniska anslagstavlor
Lagen om ansvar för elektroniska anslagstavlor handlar om ansvaret för elektroniska tjänster där meddelanden kan publiceras - exempelvis forum, facebook, instagram, snapchap... Den säger till exempel att om ett meddelande postas som bryter mot lagen om hets mot folkgrupp, så är det den som tillhandahåller anslagstavlan som är skyldig att ta bort det meddelandet. Det vill säga, om någon postar någonting olagligt på en organisations facebooksida, så måste organisationen ta bort detta, eller bli bötfällda. 

Du kan läsa lagen i sin helhet här:http://www.notisum.se/rnp/sls/lag/19980112.HTM

## Datalagringsdirektivet och Lagen om elektronisk kommunikation
Ursprungligen kom dataagringsirektivet från EU som ett led i brottsbekämpning, och skulle implementeras i medlemsländerna. De paragrafer som som Sverige antog i detta syfte, som var en del av Lagen om elektronisk kommunikation, överklagades, och befanns 2016 av EU-domstolen vara i strid med individens grundläggande rättigheter i ett demokratisk samhälle - lagen ansågs alltså vara olaglig och slutade därmed gälla. 

Det ansågs emellertid på politisk nivå att denna typ av lag var av stor vikt för brottsbekämpning, och det arbetades fram ett nytt förslag till lag med vissa modifikationer, som började gälla den 1 oktober 2019. Den nuvarande lagen är till största delen samma som tidigare, med med förändringar som enligt vissa är betydande och därmed adresserar domstolens beslut, och enligt andra endast är kosmetiska. Även den nya lagen är överklagad, och därmed kommer EU-domstolen än en gång ta upp frågan om den svenska datalagringslagen är laglig eller inte. 

Lagen om elektronisk kommunikation i sin helhet: https://www.riksdagen.se/sv/dokument-lagar/dokument/svensk-forfattningssamling/lag-2003389-om-elektronisk-kommunikation_sfs-2003-389

## Marknadsföringslagen
Marknadsföringslagen reglerar hur reklam och andra typer av marknadsföring får ske i Sverige. Den säger till exempel att man inte får vara vilseledande i sin marknadsföring, och definierar vad detta innefattar. Man får inte heller utöva så kallad aggressiv marknadsföring, dvs inte hota eller utnyttja en kunds nedsatta bedömningsförmåga. En näringsidkare får inte heller skicka reklam till personer via post, epost eller telefon om inte personen på förhand godkänt detta, eller sedan tidigare är kund till näringsidkaren. Lagen i sin helhet är värd att läsa igenom både som näringsidkare och som privatperson, för att veta om vilka rättigheter och skyldigheter som finns där.

Marknadsföringslagen i sin helhet kan du läsa här: http://www.riksdagen.se/sv/dokument-lagar/dokument/svensk-forfattningssamling/marknadsforingslag-2008486_sfs-2008-486.


## Källor

Berne Convention Overview - Copyright: Laws.com. \(n.d.\). Hämtad 31 oktober 2019, från [https://copyright.laws.com/international-copyright/berne/berne-convention-overview](https://copyright.laws.com/international-copyright/berne/berne-convention-overview).

Berne Convention. \(2019, October 31\) I Wikipedia. Hämtad 13:38, 31 oktober, 2019, från [https://en.wikipedia.org/w/index.php?title=Berne\_Convention&oldid=923855639](https://en.wikipedia.org/w/index.php?title=Berne_Convention&oldid=923855639)

Lag 1960:729 om upphovsrätt till litterära och konstnörliga verk. (2019). Hämtad 1 november 2019, från https://lagen.nu/1960:729#P22

PRV. (n.d.) Frågor om upphovsrätt. Hämtad 1 November 2019, från https://www.prv.se/sv/upphovsratt/fragor-om-upphovsratt/

Summary of the Berne Convention for the Protection of the Literary and Artistic Works \(1886\). \(n.d.\) Hämtad Hämtad 31 oktober 2019 från [https://www.wipo.int/treaties/en/ip/berne/summary\_berne.html](https://www.wipo.int/treaties/en/ip/berne/summary_berne.html)

